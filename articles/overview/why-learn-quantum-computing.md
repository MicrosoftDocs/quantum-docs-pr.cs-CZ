---
title: Proč se učit provádět kvantové výpočty?
description: Seznamte se s inspirativními a prospěšnými výzvami v oblasti kvantových výpočtů.
author: natke
ms.author: nakersha
ms.date: 10/16/2019
ms.topic: article
uid: microsoft.quantum.overview.why
ms.openlocfilehash: abf8804dc772a82126d432348cc6d2bc1c77f1f7
ms.sourcegitcommit: 7d350db4b5e766cd243633aee7d0a839b6274bd6
ms.translationtype: HT
ms.contentlocale: cs-CZ
ms.lasthandoff: 04/16/2020
ms.locfileid: "77906963"
---
# <a name="why-learn-quantum-computing"></a>Proč se učit provádět kvantové výpočty?

Kvantové počítače jsou zajímavé, ale proč byste se měli učit provádět kvantové výpočty?

V této části uvedeme několik důvodů, proč byste se měli učit provádět kvantové výpočty už dnes.

## <a name="join-the-quantum-revolution"></a>Zapojte se do kvantové revoluce

Výzkumníci právě začali promýšlet možnosti budoucích kvantových technologií. V současnosti jsme svědky zahájení toho, čemu někteří říkají druhá kvantová revoluce. První revoluce spočívala ve využití kvantové fyziky k vytvoření zcela převratných vynálezů, jako byl laser a tranzistor. V poslední desetiletí začala věda získat kontrolu nad kvantovými systémy na úrovni jednotlivých částic a otevřela tak dveře k obrovským možnostem, z nichž většina teprve čeká na objevení. Už nestůjte stranou a zapojte se! Už dnes můžete začít přispívat k technologii, která bude formovat budoucí svět.

## <a name="solving-great-challenges-requires-diverse-communities"></a>Řešení náročných úkolů vyžaduje různorodé komunity

Zajištění efektivních kvantových výpočtů je bezpochyby jedním z nejnáročnějších úkolů naší doby. Jeho složitost spočívá v tom, že je potřeba vyřešit celou řadu různých aspektů, mezi něž mimo jiné patří spolehlivý a škálovatelný kvantový hardware, efektivní a cenově dostupné protokoly oprav chyb a praktické reálné aplikace. K řešení těchto náročných úkolů potřebujeme velkou komunitu vědců, techniků a vývojářů, kteří budou vzájemně spolupracovat. Vytvoření takové komunity vyžaduje širokou síť lidí z nejrůznějších oborů. Nezáleží na tom, jaké máte vzdělání. Do kvantové revoluce se můžete zapojit už dnes. Kvantová loď vyplouvá a vítá každého!

## <a name="get-inspired-by-the-quantum-world"></a>Inspirace kvantovým světem

I přesto, že kvantové počítače odolné vůči chybám jsou ještě hudbou budoucnosti, už dnes pozorujeme významné důsledky kvantových výpočtů v oblasti klasických počítačových věd. Během posledních několika let byla na základě technik využívaných v kvantových výpočtech vyvinuta řada nových algoritmů. Jde o takzvané algoritmy inspirované kvantovou teorií, které mohou běžet na klasických počítačích. Mezi příklady těchto algoritmů patří systémy pro doporučování nebo genetické algoritmy, které fungují rychleji než předchozí klasické metody. Když se seznámíte s kvantovými výpočty, objevíte také nový způsob uvažování o výpočetních systémech, který změní váš pohled na klasické programování!

## <a name="quantum-computing-is-fun"></a>Kvantové výpočty vás budou bavit!

Kromě toho, že kvantové výpočty mají dopady na reálný svět, které jsou popsané výš, si myslíme, že vás také budou bavit. Studium kvantových výpočtů je vděčné. Zajistí vám špičkové znalosti a dovednosti, které vám pomohou vytvářet technologie budoucnosti.

## <a name="next-steps"></a>Další kroky

* [Co je Q#?](xref:microsoft.quantum.overview.qsharp)
* [Začínáme se sadou Microsoft Quantum Development Kit](xref:microsoft.quantum.welcome)
